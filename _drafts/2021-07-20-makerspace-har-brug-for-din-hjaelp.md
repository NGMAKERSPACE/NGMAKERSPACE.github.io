---
layout: post
title: Makerspace har brug for din hjælp!
subheading: Vi søger gammelt udstyr
author: "Magnus"
categories: "Meddelelse"
tags: "Makerspace"
---
I Makerspace på Nyborg Gymnasium forsøger vi altid at inspirere og hjælpe studerende, lærer og øvrige ansatte med at udnytte teknologiverdens mange muligheder og værktøjer. Gennem tiden har mange elever udnyttet tilbuddet i forbindelse med skole- og privatprojekter. Der er blevet skabt finurlige opfindelser, lavet flotte smykker, trykket flotte t-shirts og meget mere.

I takt med at vi får flere besøgende fra skolen, samt at vi på sigt håber på at kunne åbne Makerspace for byens nysgerrige borgere, får vi brug for din hjælp! På nuværende tidspunkt består Makerspaces beskedne værktøjsarsenal af én enkelt 3D-printer, to computere, en laserskærer samt begrænset håndværktøj fx skruetrækkere og loddekolber. I løbet af det nye skoleår håber vi på at kunne udvide vores muligheder med flere 3D-printere, udtjente computere (som man kan lege med) og nyt værktøj. Det er her, hvor vi har brug for din hjælp!

Har du, eller kender du nogen der har, en computer, 3D-printer og/eller øvrigt værktøj, der ikke længere bliver brugt, så tager vi imod med kyshånd! Skulle du ønske at bidrage med et økonomisk sponsorat bedes du kontakte os på mail. Vores kontakt information kan findes [her](https://ngmakerspace.github.io/about.html).

Hvis du ønsker at følge med i, hvad vi laver i Makerspace, og hvordan værktøjet bliver brugt til mange spændende projekter, så kan du tilmelde dig vores nyhedsbrev [KOMMER SNART](https://ngmakerspace.github.io/). Herudover kan du ansøge om at blive en del af vores lukkede Facebook gruppe [her]( https://www.facebook.com/groups/ngmakerspace). *Bemærk venligst, at gruppen på nuværende tidspunkt er forbeholdt for elever og ansatte på Nyborg Gymnasium*.
